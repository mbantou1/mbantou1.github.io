Salif’s Website: Pulaar
Sabaabu Cosgol Ngesa Leɗɗo:
Ko caggal nde teski-ɗen ŋakkere gese leɗɗe jahdude e jamaamu. Nokku oo kadi ko nokku yooro. Teskaade kadi waylaare ngonka weeyo ngoo. Ŋakkere humpito e karallaagal to baɗɗe fannu ndema leɗɗe. 
Addani mi yidde daranaade yuɓɓinde fermo Agro-Fouta Tooro. E nder kocosmi koo ngesa baa addani mi miijooji goɗɗi. 


Faandaare Cosgol ngol:
Ina jeyaae fayndaare nde: reende leɗɗe ganni ɗee, ɓeydude leɗɗe jiggaaɗe, safrude heen renndo ngoo addude ballal e kisnal ngalouji tawaaɗi ɗii. 
Damawuuji Joortaaɗi
1. Ko yidde anndinde renndo ngoo daranaade waɗɗe gese leɗɗe e nder Fuuta ko hewnde waawnde wonde. 
2. Denndaangal daraniiɓe gese leɗɗe e nder reedu Fuuta nanngondira, ngostondira gannde mbela nokku oo ina yahra yeeso a fannu ndema leɗɗe. 
3. Alditinde ngaluuji tawaadi Fuuta.
4. Beydu faggudu renndo ngoo to bannge ɓiɓɓe leɗɗe.
Keɓe Dañaade heen:
1. Hannde e nganndaa ma e nder faynde Podor e nder leydi Senegal to bannge fannu leɗɗe, hay caggal leydi ndii heɓtinee men heen.
2. En keɓii heen jokkondirde e joom en gese leɗɗe goɗɗe haa fedde heɓiheen yuɓɓineede ina wiyee AVPMF (Feddengam alɗitinde pudi e njumri ri e nder reedu Fuuta). Ina soomii e ndeen fedde fotde capande njoyo (50) neɗɗo rewɓe e worɓe. Heblooji keewdi mbadaama heen ko wayni:
   1. Gerefaas
   2. Butiraas
   3. Markotaas
   4. Kompost
   5. Heblude leydi
   6. Aawre pepiñeer
   7. Fertaade leɗɗe
   8. Karallaagal nehgol ñaaki
3. Jokkondiraama e pelle de ngonna laamuyankooje, jokkondira ma e yimɓe teelduɓe, pelle rewɓe joguɓe sardiŋŋaaji enn. 
4. Heɓaama heen kadi wallondireede to bannge cellal balli, ina famdi nde njoodoto-ɗen balde ɗiɗi tawa en ndañaani ɓe ndokku-ɗen leɗɗe cafrooje. 
Leyyi Leɗɗe Goodaaɗe:
Leɗɗe ganni ina woodi e nder ngesa baa:
* Gawde
* Barkeeje
* Casde
* Geye-goote
* Meenjeele
* Jaaɓe
* Koyle
* Nayde
* Gijile
* Yegemeeje
* Jaaɓe-fowru
* Guuɓe Baleeje
* Allude
* Dibi-ribe
* Nammaade
* Njirlooje
* Murtooɗe
* Boruuji
* Baaɗ-boruuje
* Bawwaabne
* Jal-jalde
* Keeleele
* Gañañje
* Puɗi
* Samtaarde
Leyyi Leɗɗe Jigaade e nder Ngesa ba Koo:
* Maangooje
* Limoŋooje
* Darkase
* Jaaɓe goolaa
* Pomkanel
* Karasol
* Eere
* Ɓokki
* Pappaaya
* Lisenaa
* Ñebedaay
* Doktoor
* Gellooje
* Garanaat
* Pawaadaggol
* Melefera
* Niim
* Lekki ɓoobri (innde anndaaka)
* Madooje
* Aljannaje
* Kulo
* Habaadu sawdaa
* Tabanaani
* Guyaaba
* Banaana
* Pulook
* Alooveraa
* Coton
Darartol Nguurndam: Salif Baydal Bah:
O jibinaaki ñalnde 01/09/1962 to Gede-Wuro. Caggal duuɓi 7 o wuuri ko ndema e ngaynaaka.
Haa hitaande 1978 ngaynaaka ladde kaa ustii, kono ina jokkaa e ndema kese ko wayino maaro, tomate e ko nanndi heen. 
1982 haa 1990 ko jaŋde ñootol to wuro Richard Toll e nder ngal ɗoo daawal o janngii heen Pulaar, Farayse, e Arab.
Hitaande 1990 o naatii e jannginde Pulaar to Mbantou to Jaajaar, Mbooya jeeri, e Jammboo Jaawɓe. Heblooji keewdi mbadaama heen. O wadi rewind duɗe Pulaar to e nder fedde Dental Bamtaare Tooro. 
Hitaande 1999 o loowii damngal fayde leydi Cote d’Ivoire (wuro ina wiyeee Yaamuso Koroo), ngam njeeygu bitik. E nder lewru Decembre 1999 o ummii Cote d’Ivoire o naati e ɗee ɗoo leyɗeele ngam yidnoode naatoyde Espaañ. 
O arti leydi Senegal ko hitaande 2006. O jokii golle ɓamtaare haa 2011 tawa jo banndiraaɓe yaarlituɓe umii leydi Amerik cuɓii wuurde e leydi ndii. O heɓii wondeede heen njeegom (6). Ko e nder oon galle o naati e gollaade leɗɗe e nehde ñaaki. 
Ngesa Agro Fuuta Tooro:
Ngesa baa lewtaa ko 2011 ngam waylude ngesa baa ɓeyda e mabba leɗɗe joggaaɗe ɗee. Golle keewɗe mbadaama e nder ngal ɗoo dawaal gila e heblooji njilluuji e wostondireege mujooji haa Ali e wiɗtooji mbela humpito ngoo ina ɓeydoo. 
Walliduɓe:
1. Peace Corps – Ko Corps de la Paix Senegal. Caggal nde ngon-ɗen gollodado maɓɓe n njaɓɓi yarlituɓe 6 jeegoom (6) ummiiɓe leydi Amerik tuhhi 2011 haa 2025. En keɓi heen suɓeede mawdo ndema karallo, Master Farmer, hallaade hektaar, masin ndyiam 1115, tappi ndiyam 120 metres, balke tati ndiyam, kaɓirɗe ndema e kuutorde leɗɗe etc. En njannginaama heen kadi karallaagal nehgol ñaaki. Gannde keewɗe keɓaa heen. 
2. UJAK – En keɓii e gollodaade e ndee ɗoo fedde ko fayti e kaɓirde ndema, fonnda neede ngesa baa, bamde ñamaande ngani yahde e ndema sewo sewooji. 
3. AVPMF
Salif’s Website: English
The Reason for This Project: